สาระสำคัญของโครงงาน คำสำคัญ 
สาระสำคัญของโครงงาน
     โครงงานนี้จัดทำขึ้นเพื่อให้บริการเว็บเซอร์วิสสำหรับแปลงภาพข้อความรายละเอียดของอาหารบนสติ๊กเกอร์อาหารในซูเปอร์มาร์เก็ต เป็นข้อความที่สามารถใช้คอมพิวเตอร์ประมวลผลได้ โดยพัฒนาต่อ
ยอดมาจากความสามารถของ Tesseract OCR ซึ่งไว้ใช้สำหรับแปลงเอกสาร โดยนำเสนอผ่านทางแอปพลิเคชันที่ได้จัดทำขึ้น เว็บเซอร์วิสที่ได้ทำขึ้นมานี้สามารถนำไปใช้ต่อยอดได้มากมาย เช่น ใช้ในเรื่องของการทำแอปพลิเคชันสำหรับจัดการวัตถุดิบอาหาร ประยุกต์ใช้เป็นเครื่องมือช่วยอ่านสำหรับผู้ที่สายตาไม่ปกติ หรือ สามารถนำไปต่อยอดเป็นระบบอ่านภาพในลักษณะอื่นที่มีความซับซ้อนมากขึ้นในอนาคต
คำสำคัญของโครงงาน
	web service (เว็บเซอร์วิส)
	mobile application (แอปพลิเคชันบนโทรศัพท์เคลื่อนที่)
OCR (Optical Character Recognition)


หลักการและเหตุผล 
	เนื่องจากในปัจจุบันเทคโนโลยีได้เข้ามามีบทบาทในชีวิตประจำวันของเรามากขึ้น สื่อ เอกสาร หนังสือ รวมถึงข้อมูลต่างๆ ที่อยู่ในรูปของกระดาษเริ่มที่จะหายไป เครื่องมือ OCR ได้ถูกนำมาใช้ในการเปลี่ยนข้อความในเอกสารให้เป็นข้อความที่สามารถเก็บ และแก้ไขได้ด้วยคอมพิวเตอร์ เพื่อง่ายต่อการแก้ไข จัดเก็บ และมีความรวดเร็ว สะดวกสบาย ซึ่งเครื่องมือ OCR สามารถนำไปประยุกต์ใช้เพื่อตอบสนองความต้องการในโลกของเทคโนโลยีได้หลากหลาย 
     ในโครงงานนี้ได้นำเครื่องมือ OCR นี้มาประยุกต์ใช้สำหรับการช่วยเก็บข้อมูลจากรูปของรายละเอียดอาหารบนสติ๊กเกอร์ในซูเปอร์มาเก็ต ซึ่งระบบนี้อยู่บนเว็บเซอร์วิส โดยสามารถอัปโหลดรูปภาพรายละเอียดของอาหารบนสติ๊กเกอร์อาหารผ่านแอปพลิเคชันบนโทรศัพท์เคลื่อนที่ แอปพลิเคชันจะทำการส่งรูปดังกล่าวไปในเว็บเซอร์วิสและประมวลผล ตั้งแต่การปรับแต่งรูปที่ได้ให้มีความคมชัดเหมาะสำหรับการใช้เครื่องมือ Tesseract OCR  ใช้เครื่องมือ Tesseract OCR ในการแปลงจากภาพเป็นข้อความที่คอมพิวเตอร์อ่าน และแก้ไขได้  ใช้เครื่องมือ ThaiNLP ในการช่วยสะกด ตรวจสอบคำ และจำแนกข้อความออกมาว่า รูปรายละเอียดของอาหารในสติ๊กเกอร์อาหารนั้น เป็นอาหารชนิดใด ปริมาณเท่าไร และหมดอายุวันใด โดยจะส่งข้อมูลเหล่านี้กลับมายังแอปพลิเคชัน และแสดงในรูปของรายการ ซึ่งโครงการนี้สามารถนำไปประยุกต์ใช้ให้เป็นประโยชน์ได้มากมาย รวมถึงสามารถเป็นต้นสำหรับการประยุกต์ใช้เครื่องมือ OCR ให้ทำงานในรูปแบบอื่น
     
     
วัตถุประสงค์ 
     1. สร้างเครื่องมือที่ใช้ในการแปลงรูปข้อความรายละเอียดของอาหาร บนสติ๊กเกอร์อาหารใน
ซูเปอร์มาร์เก็ต ให้เป็นข้อความที่สามารถใช้คอมพิวเตอร์ประมวลผลได้ โดยปรับปรุงและต่อยอดจาก Tesseract OCR ให้อ่านข้อมูลได้จากรูปข้อความรายละเอียดของอาหาร บนสติ๊กเกอร์อาหาร ซึ่งระบบเดิมถูกพัฒนามาเพื่ออ่านรูปจากเอกสาร จึงทำให้ไม่มีความเหมาะสมเท่าที่ควรกับการอ่านรูปข้อความรายละเอียดของอาหารบนสติ๊กเกอร์อาหาร ดังนั้นจึงต้องมีการปรับปรุงให้เหมาะสมกับการอ่านรูปดังกล่าว  และเพิ่มความเเม่นยำโดยการนำผลคำศัพท์ที่ได้มาผ่านเครื่องมือ ThaiNLP รวมทั้งตรวจสอบกับคลังคำศัพท์อาหารที่ได้ทำขึ้น 
     2. สร้างเว็บเซอร์วิสสำหรับการแปลงรูปข้อความรายละเอียดของอาหารบนสติ๊กเกอร์อาหารใน
ซูเปอร์มาร์เก็ต ให้เป็นข้อความที่สามารถให้คอมพิวเตอร์ประมวลผลได้ โดยให้ผู้ใช้ทั่วไปสามารถส่งภาพข้อความรายละเอียดของอาหารบนสติ๊กเกอร์อาหาร ผ่านทางแอปพลิเคชันในโทรศัพท์เคลื่อนที่ ไปยังเว็บเซอร์วิสซึ่งใช้เครื่องมือจากข้อที่ได้กล่าวไปข้างต้น (ข้อ 1) จากนั้นเว็บเซอร์วิสจะส่งข้อความที่สามารถใช้คอมพิวเตอร์ประมวลผลได้กลับมา ซึ่งสามารถนำไปประยุกต์ใช้กับแอปพลิเคชันของตนได้  
     3. เพื่อนำแอปพลิเคชัน และ เว็บเซอร์วิสที่ได้กล่าวไปข้างต้น (ข้อ 1 และ 2) ไปเป็นต้นแบบสำหรับการต่อยอดอื่นๆ เช่น ใช้ในการจัดการวัตถุดิบในองค์กรอาหาร ใช้เป็นเครื่องมือช่วยอ่านสำหรับผู้ที่สายตาไม่ปกติ  หรือ สามารถนำไปเป็นต้นแบบในการใช้ OCR ไปอ่านสิ่งอื่น ที่นอกเหนื่อจากการอ่านเอกสารที่มีอย่างแพร่หลายแล้ว 
     
     
     
     
     
ปัญหา หรือ ประโยชน์ที่เป็นเหตุผลให้ควรพัฒนาโปรแกรม 
     เนื่องจากโลกแห่งเทคโนโลยีในปัจจุบันได้ก้าวหน้าไปมากขึ้นทำให้ข้อมูลทุกอย่างถูกเปลี่ยนให้อยู่ในรูปของดิจิตอล การทำงานต่างๆ ต้องอาศัยความรวดเร็ว ดังนั้นทำให้มีเครื่องมือมากมายที่ถูกพัฒนาขึ้นเพื่อตอบสนองความต้องการเหล่านั้น  ซึ่งเครื่องมือ OCR  เป็นเครื่องมือหนึ่งที่ถูกพัฒนามาพร้อมกัน 
     เครื่องมือ OCR หรือ Optical Character Recognition นั้นเริ่มมาใช้ในปัจจุบันอย่างแพร่หลาย โดยใช้สำหรับการแปลงรูปข้อความจากเอกสาร ให้กลายเป็นข้อความที่คอมพิวเตอร์สามารถประมวลผลได้ เพื่อสะดวกต่อการอ่าน แก้ไข และจัดเก็บ ซึ่งเครื่องมือ OCR นี้สามารถนำมาประยุกต์ใช้ในการจัดการเรื่องอื่นที่นอกเหนือจากการทำเอกสารได้  จึงทำให้ OCR มีบทบาทสำคัญสำหรับโลกในปัจจุบันมากขึ้น 
     การที่เป็นโลกแห่งเทคโนโลยีนั้น การทำงานต่างๆ ต้องอาศัยความรวดเร็ว และสะดวกสบาย การจัดการวัตถุดิบ ในครัวทั่วไปก็ต้องมีความทันสมัย สะดวก และรวดเร็วมากขึ้นด้วย  ดังนั้น การใช้เครื่องมือ OCR ในการ แปลงรูปของข้อความบนฉลากสิ่งของ เป็นข้อความที่สามารถแก้ไขได้ด้วยคอมพิวเตอร์ จึงทำให้ชีวิตประจำวันมีความสะดวกรวดเร็วมากยิ่งขึ้น  โดยในโครงการนี้เป็นการใช้ OCR แปลงรูปข้อความรายละเอียดของอาหารบนสติ๊กเกอร์อาหารในซูเปอร์มาร์เก็ต ให้กลายเป็นข้อความที่คอมพิวเตอร์สามารถอ่าน และ แก้ไขได้ จากนั้นจะนำไปประมวลผลว่ารูปสติ๊กเกอร์อาหารนั้นมาจากอาหารชนิดใด ปริมาณเท่าไร วันหมดอายุวันใด โดยกระบวนการนี้จะทำการจำแนกรูปแบบของข้อมูลให้เป็นประเภทตามต้องการ  ซึ่งระบบดังกล่าวนี้จะอยู่บนเว็บเซอร์วิส และสื่อสารกับผู้ใช้ผ่านทางแอปพลิเคชันบนโทรศัพท์มือถือ หรือ ผ่านทางเว็บแอปพลิเคชัน 
     เว็บเซอร์วิสของโครงการนี้ ที่ได้กล่าวไว้ข้างต้นนั้น สามารถนำไปใช้ต่อยอดได้มากมาย เช่น เป็นแอปพลิเคชันช่วยจัดการวัตถุดิบอาหาร ประยุกต์ใช้เป็นเครื่องมือช่วยอ่านสำหรับผู้ที่สายตาไม่ปกติ  หรือ ต่อยอดสำหรับอ่านสิ่งอื่นที่ซับซ้อนมากขึ้น ดังนั้นโครงการนี้จึงสมควรที่จะได้รับการพัฒนา และสนับสนุนเป็นอย่างมาก 
     
     
เป้าหมายและขอบเขตของโครงงาน 
     เพื่อใช้เป็นเว็บเซอร์วิสสำหรับแปลงข้อมูลจากรูปข้อความรายละเอียดของอาหารบนสติ๊กเกอร์อาหารในซูเปอร์มาร์เก็ต เป็นข้อความที่สามารถให้คอมพิวเตอร์ประมวลผลได้ ซึ่งใช้เครื่องมือ Tesseract OCR  โดยผู้ใช้จะต้องอัปโหลดรูปข้อความรายละเอียดของอาหารบนสติ๊กเกอร์อาหาร ที่มีความชัดเจน และ มีความสมบูรณ์ ผ่านทางแอปพลิเคชันที่จัดทำขึ้น เพื่อนำไปไปประมวลว่าผลิตภัณฑ์ชิ้นนั้นคืออะไร ปริมาณเท่าไร หมดอายุวันไหน ข้อมูลที่ได้ออกมาสามารถนำไปใช้ประโยชน์ และต่อยอดได้อีกมากมาย  เช่น นำไปใช้ในแอปพลิเคชันสำหรับจัดการวัตถุดิบภายในร้านอาหารเพื่อง่ายต่อการจัดการ ใช้เป็นเครื่องมือช่วยอ่านสำหรับผู้ที่สายตาไม่ปกติ หรือ สามารถนำไปเป็นต้นแบบในการอ่านสิ่งอื่น ที่นอกเหนือจากการอ่านเอกสารที่มีอย่างแพร่หลายแล้ว 
           เครื่องมือ Tesseract OCR ที่นำมาใช้ในเว็บเซอร์วิสนั้น เป็นเครื่องมือที่เหมาะสำหรับอ่านเอกสาร จึงทำให้ต้องนำมาปรับปรุงเพิ่มเติมให้เหมาะสมกับการอ่านรูปข้อความรายละเอียดของอาหารบนสติ๊กเกอร์อาหาร และต้องเพิ่มความแม่นยำของคำศัพท์โดยการนำมาตรวจสอบโดยใช้เครื่องมือ ThaiNLP รวมทั้งคลังคำศัพท์อาหารที่ได้จัดทำขึ้น 


รายละเอียดของการพัฒนา 
1) เนื้อเรื่องย่อ
1. นำรูปข้อความรายละเอียดของอาหารบนสติ๊กเกอร์อาหารในซูเปอร์มาร์เก็ตที่เราต้องการแปลงให้เป็นข้อความที่สามารถแก้ไขได้ด้วยคอมพิวเตอร์มา  โดยรูปนั้นจะต้องมีความคมชัด และสมบูรณ์
2. ส่งรูปดังกล่าว (ข้อ 1) ไปยังเว็บเซอร์วิสผ่านทางแอปพลิเคชันที่ได้จัดทำขึ้นเพื่อนำไปประมวลผล โดยผ่านเครื่องมือ Tesseract OCR ที่ได้รับการพัฒนาให้เหมาะสมสำหรับการอ่านรูปข้อความรายละเอียดของอาหารบนสติ๊กเกอร์อาหารแล้ว
3. ผู้ใช้งานจะได้รับข้อมูลส่งกลับมาในแอปพลิเคชัน เกี่ยวกับรายละเอียดของรูปสติ๊กเกอร์อาหารนั้น คือ ชื่อของอาหาร ปริมาณเท่าไร วันหมดอายุวันใด

2) เทคนิค หรือเทคโนโลยีที่ใช้  
1. OCR
     OCR หรือ Optical Character Recognition เป็นเทคโนโลยีที่ใช้ประมวลผลภาพ และแปลงภาพให้ กลายเป็นข้อความที่สามารถใช้คอมพิวเตอร์ประมวลผลได้ ซึ่งในปัจจุบันนี้เทคโนโลยีนี้นิยมใช้เพื่อแปลงเอกสารที่ เป็นกระดาษ ให้อยู่ในรูปที่คอมพิวเตอร์สามารถเก็บได้ เพื่อความสะดวกในการนำไปใช้ แก้ไข และจัดเก็บ
2. Tesseract OCR
     Tesseract OCR  เป็น API ORC  ฟรี ของ Google ซึ่งถูกพัฒนามาให้ทำได้ดีในการอ่านข้อความจากเอกสาร
     ในโครงการนี้จึงทำการนำ Tesseract OCR มาดัดแปลงให้อ่านรูปข้อความบนสติ๊กเกอร์อาหารได้ ถึงเครื่องมือนี้จะได้รับการดัดแปลงอย่างไรก็ยังไม่สามารถที่จะแปลงรูปข้อความสติ๊กเกอร์อาหารที่เป็นอักษร ภาษาไทยได้ดีเท่าทีควร จึงต้องนำคำที่อ่านออกมาได้นั้น มาวิเคราะห์เพิ่มเติมและแก้ไขคำที่ผิดด้วย ThaiNLP รวมทั้งตรวจสอบกับคลังคำศัพท์อาหารที่จัดทำขึ้นเพิ่มเติม 
3. ThaiNLP
     ThaiNLP หรือ Thai Natural Language Processing เป็นเครื่องมือที่ถูกพัฒนาขึ้นโดยคนไทยเพื่อการประมวลผลภาษาไทย โดยใช้ภาษา Python ซึ่ง ThaiNLP นี้มีความสามารถมากมาย 
     ในโครงการนี้ได้นำ ThaiNLP ในมาใช้ในส่วนของการคัดกรองการสะกดข้อความที่ได้มาจากเครื่องมือ Tesseract OCR 
4.  เว็บเซอร์วิส 
	เป็นซอฟต์แวร์ที่ออกแบบมา เพื่อช่วยในการสนับสนุนการติดต่อ สื่อสาร เเลกเปลี่ยนข้อมูลระหว่างเครื่องคอมพิวเตอร์ และระบบเครือข่าย
     โดยในโครงการนี้จะใช้เว็บเซอร์วิสเป็นส่วนสำคัญ ตั้งแต่การจัดการรูปภาพให้สี ขนาดคมชัด เหมาะสมกับการใช้ Tesseract OCR   การใช้ Tesseract OCR ที่ได้รับการพัฒนาให้เหมาะสมกับการใช้กับรูปสติ๊กเกอร์อาหาร ในการแปลงภาพให้เป็นข้อความที่สามารถประมวลผลได้ด้วยคอมพิวเตอร์ และ การประมวลผลคำที่ได้ให้ถูกต้อง สมบูรณ์มากขึ้นผ่านเครื่องมือ ThaiNLP
     
5. แอปพลิเคชันบนโทรศัพท์เคลื่อนที่                   
     แอปพลิเคชันบนโทรศัพท์เคลื่อนที่  คือ โปรแกรมขึ้นถูกสร้างขึ้น เพื่ออำนวยความสะดวกในการเข้าถึงสิ่งต่างๆ ที่ ออกแบบมา เพื่อใช้ในโทรศัพท์ หรือ แท็บเล็ต         
     ในโครงการนี้จะใช้แอปพลิเคชันบนโทรศัพท์เคลื่อนที่เป็นตัวกลางระหว่างผู้ใช้กับเว็บเซอร์วิส โดยผู้ใช้จะต้องทำการอัปโหลดรูปข้อความเข้าไป จากนั้นเว็บเซอร์วิสจะทำการประมวลผล และส่งข้อมูลรายละเอียดของสติ๊กเกอร์อาหารนั้นกลับมาภายในแอปพลิเคชันนั้น


3) เครื่องมือที่ใช้ในการพัฒนา 
1. เครื่องคอมพิวเตอร์ 
2. โทรศัพท์เคลื่อนที่ที่ไว้ใช้สำหรับช่วยสร้างแอปพลิเคชัน
3. ภาษา javaScript (nodeJS)
ใช้ nodeJS ในการเขียนเว็บเซอร์วิส
4. ภาษา javaScript (React native)
ใช้ React native ในการสร้างแอปพลิเคชันบนโทรศัพท์เคลื่อนที่ ซึ่งสามารถใช้ได้ทั้งในระบบปฎิบัติการ IOS และ android
5. ภาษา python
ใช้ในการจัดการรูปภาพให้เหมาะสมกับการอ่านด้วยเครื่องมือ Tesseract OCR

4) รายละเอียดโปรแกรมที่จะพัฒนา
    input/output  specification 
     input : รูปของข้อความรายละเอียดของอาหารบนสติ๊กเกอร์อาหารในซูเปอร์มาร์เก็ต ที่ต้องมีความละเอียด คมชัด โดยส่งรูปดังกล่าวไปยังเว็บเซอร์วิส ผ่านทางแอปพลิเคชันในโทรศัพท์เคลื่อนที่ เพื่อไปประมวลผลผ่านเครื่อง Tesseract OCR  ThaiNLP 
     output :  รูปที่ได้รับการประมวลผลแล้วนั้นจะถูกส่งกลับมาจากเว็บเซอร์วิส ไปยัง
แอปพลิเคชัน โดยจะเรียงเป็นรายการ ซึ่งแต่ละรายการจะมีรายละเอียดว่า รูปข้อความรายละเอียดของอาหารนั้นๆ เป็นอาหารชนิดใด ปริมาณเท่าไร วันหมดอายุวันใด รายการที่ถูกส่งผ่านออกมาจากเว็บเซอร์วิสทั้งหมด สามารถเรียงลำดับตามวันหมดอายุ หรือ ตามปริมาณได้
    functional specification
1. เว็บเซอร์วิสของโครงการนี้ทำหน้าที่ในการแปลงข้อความบนรูปสติ๊กเกอร์รายละเอียดของอาหารให้กลายเป็นข้อความที่สามารถอ่าน และแก้ไขได้ด้วยคอมพิวเตอร์ โดยจะทำการจำแนกด้วยว่ารูปสติ๊กเกอร์รายละเอียดอาหารที่ได้รับมานั้นเป็นรูปของอาหารชนิดใด ปริมาณเท่าไร และหมดอายุวันใด (รายละเอียดของเว็บเซอร์วิส อยู่ในส่วนของโครงสร้างของซอฟต์แวร์)
2. ผู้ใช้สามารถใช้บริการเว็บเซอร์วิสผ่านทางแอปพลิเคชัน หรือ นำเว็บเซอร์วิสไปประยุกต์ใช้กับแอปพลิเคชันของตนเอง โดยต้องทำการอัปโหลดรูปรายละเอียดของอาหารบนสติ๊กเกอร์อาหารในซูเปอร์มาร์เก็ตเข้าไป โดยรูปดังกล่าวจะถูกนำไปประมวลผลบนเว็บเซอร์วิสในข้อแรก จากนั้นข้อความที่สามารถอ่าน เและแก้ไขได้ด้วยคอมพิวเตอร์ที่เว็บเซอร์วิสได้ส่งกลับมานั้นจะถูกนำมาแสดงเป็นรายการ โดยแต่ละรายการจะมีรายละเอียดว่า รูปรายละเอียดอาหารบนสติ๊กเกอร์อาหารนั้นเป็นอาหารใด ปริมาณเท่าไร และหมดอายุวันใด หรือสามารถนำไปประยุกต์ใช้กับแอปพลิเคชันของตนเองได้เช่นกัน

5) โครงสร้างของซอฟต์แวร์
     โครงการนี้แบ่งส่วนประกอบออกเป็น 2 ส่วนหลักๆ นั้นก็คือ
1. เว็บเซอร์วิส ซึ่งจะมีการแบ่งการทำงานเป็น 3 ส่วน
     1.1  ส่วนแรกเป็นส่วนสำหรับตกแต่งรูป  เว็บเซอร์วิสจะรับรูปเข้ามาโดยผ่านทางแอปพลิเคชันบนโทรศัพท์เคลื่อนที่ โดยจะทำการปรับรูปให้มีความคมชัด ขนาดและสีเหมาะสม เพื่อเหมาะสำหรับการนำไปใช้แปลงเป็นข้อความในส่วนที่ 2
     1.2  ส่วนที่สองนี้จะเป็นการนำรูปที่ได้รับการปรับแล้ว มาผ่านการแปลงให้เป็นข้อความที่สามารถประมวลผลได้โดยคอมพิวเตอร์ โดยใช้เครื่องมือ Tesseract OCR  เนื่องจากข้อความที่ประมวลผลผ่าน Tesseract OCR นั้นยังไม่มีความถูกต้องทั้งหมดในเรื่องตัวสะกด ดังนั้นจึงต้องนำข้อความที่ได้มานั้นนำไปประมวลผลในส่วนที่ 3
     1.3  นำข้อความที่ได้จากการแปลงรูปข้อความรายละเอียดของอาหารบนสติ๊กเกอร์อาหาร จากส่วนที่ 2 มาประมวลผลว่า ข้อความนั้นเป็นข้อความที่มาจากสติ๊กเกอร์อาหารชนิดใด ปริมาณเท่าไร วันหมดอายุวันใด รวมทั้งตรวจสอบการสะกดคำโดยใช้เครื่องมี Thainlp และ คลังคำศัพท์ของอาหารที่ได้จัดทำขึ้น
2. แอปพลิเคชันบนโทรศัพท์เคลื่อนที่
     เป็นสื่อกลางระหว่างผู้ใช้ กับ เว็บเซอร์วิส โดยผู้ใช้จะส่งข้อมูลรูปภาพรายละเอียดของอาหารบนสติ๊กเกอร์ที่ต้องการแปลงเข้ามายังเว็บเซอร์วิส ผ่านทางเเอปพลิเคชัน และรอรับข้อความกลับมาว่ารูปข้อความรายละเอียดอาหารบนสติ๊กเกอร์อาหารนั้นๆ เป็นอาหารชนิดใด ปริมาณเท่าไร วันหมดอายุวันใด โดยข้อความรายละเอียดอาหารที่ถูกส่งกลับมานั้นจะถูกจัดเก็บเป็นรายการภายในแอปพลิเคชัน และสามารถเรียงรายการนั้นตามวันหมดอายุ หรือ ตามปริมาณได้
บรรณานุกรม 
Google Open Source.  Tesseract OCR [ระบบออนไลน์]. แหล่งที่มา
     https://opensource.google.com/projects/tesseract  (10 กันยายน 2561).

LearnOpenCV.  Deep Learning based Text Recognition (OCR) using Tesseract and OpenCV 
     [ระบบออนไลน์]. แหล่งที่มา
https://www.learnopencv.com/deep-learning-based-text-recognition-ocr-using-tesseract-and-opencv  (10 กันยายน 2561).

Wannaphong.  Thai Npl [ระบบออนไลน์]. แหล่งที่มา
     https://www.thainlp.org/author/wannaphong   (22 กันยายน 2561).
     
wannaphongcom.  PyThaiNPL [ระบบออนไลน์]. แหล่งที่มา
     https://github.com/PyThaiNLP/pythainlp  (18 กันยายน 2561).


ประวัติและผลงานวิจัยดีเด่นของผู้พัฒนา ด้านวิทยาศาสตร์ และ เทคโนโลยี 
หัวหน้าโครงการ
	ชื่อ: นายกฤษฎิ์ภวินท์ ชัยวงศ์   อายุ 21 ปี 
	สถานศึกษา : มหาวิทยาลัยเกษตรศาสตร์ คณะวิทยาศาสตร์
          สาขา วิทยาการคอมพิวเตอร์
     โทรศัพท์มือถือ : 084-5858267  
     E-mail : kitpavin@gmail.com
ประสบการณ์ทางด้านวิทยาศาสตร์ และเทคโนโลยี : 
     ได้ผ่านการเข้าค่าย Dev camp 2018  (ค่ายนักพัฒนา) ซึ่งจัดขึ้นโดยภาควิชาวิทยาการคอมพิวเตอร์ คณะวิทยาศาสตร์ มหาวิทยาลัยเกษตรศาสตร์ เป็นเวลา 5 วัน 4 คืน
     
ผู้ร่วมโครงการคนที่ 1 
	ชื่อ: นายเฉลิมชนม์ อ่อนบัว  อายุ 20 ปี
     สถานศึกษา : มหาวิทยาลัยเกษตรศาสตร์ คณะวิทยาศาสตร์ 
          สาขา วิทยาการคอมพิวเตอร์
     โทรศัพท์มือถือ : 093-5712938 
      E-mail : chalermchon.o@ku.th
ประสบการณ์ทางด้านวิทยาศาสตร์ และเทคโนโลยี : 
     ได้ผ่านการเข้าค่าย Dev camp 2018  (ค่ายนักพัฒนา) ซึ่งจัดขึ้นโดยภาควิชาวิทยาการคอมพิวเตอร์ คณะวิทยาศาสตร์ มหาวิทยาลัยเกษตรศาสตร์ เป็นเวลา 5 วัน 4 คืน
     
ผู้ร่วมโครงการคนที่ 2
	ชื่อ: นายวรพัฒน์ มากพงษ์  อายุ 21 ปี
	สถานศึกษา : มหาวิทยาลัยเกษตรศาสตร์ คณะวิทยาศาสตร์ 
          สาขา วิทยาการคอมพิวเตอร์
	โทรศัพท์มือถือ : 080-6669960  
     E-mail : wotapat.m@ku.th
ประสบการณ์ทางด้านวิทยาศาสตร์ และเทคโนโลยี : 
     ศึกษาอยู่ที่ คณะวิทยาศาสตร์ สาขา วิทยาการคอมพิวเตอร์

	
 
 

 





